this.HOLMES_TEXT = "Khalai azungumza na mimea\n\nKhalai ni msichana mwenye umri wa miaka saba. Jina lake lina maana ya \'aliye mzuri\' katika lugha yake ya Lubukusu.\n\nKhalai anaamka na kuaongea na mmea mchanga wa Mchungwa, \"Tafadhali mti wa Mchungwa, kua mkubwa uzae machungwa mengi mabivu.\"\n\nKhalai anaenda shuleni na njiani anaongea na Nyasi, \"Tafadhali Nyasi, kua kijani zaidi na zaidi na wala usikauke.\"\n\nKhalai anayapita Maua ya mwituni na kusema, \"Tafadhali Maua, endelea kunawiri ili niweze kukuweka kwenye nywele zangu.\"\n\nAkiwa shuleni, Khalai anauzungumzia Mti ulioko katikati ya shule, \"Tafadhali Mti, zaa matawi makubwa ili tusomee chini ya kivuli chako.\"\n\nKhalai anauzungumzia ua unaoizingira shule yake, \"Tafadhali Ua, kua mwenye nguvu ili uzuie shule yetu kutokana na watu wabaya.\"\n\nAnaporudi nyumbani alasiri, Khalai anautembelea mti wa Mchungwa kuangalia ikiwa machungwa yameiva.\n\n\"Machungwa bado mabichi,\" Khalai anashusha pumzi. \"Nitakuona kesho, we mti Mchungwa. Labda utanipa chungwa mbivu wakati huo.\"";
